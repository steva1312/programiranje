<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="./style.css">
    <title>Морфологија</title>
</head>
<body>
    <h1 class="animate">Морфологија</h1>
    <p>Мрави су особени у погледу њихове морфологије у односу на друге инсекте по томе што имају лактасте антене, метаплеуралне жлезде, и јако сужење њиховог другог абдоменалног сегмента у петиолу који изгледа попут чвора. Глава, месосома, и метасома су три дистинктна телесна сегмента. Петиол формира узак струк између њихове месосоме (торакс плус први абдоменални сегмент, који је стопљен са њим) и гастера (абдомена без абдоменалних сегмента у петиолу). Петиол може да буде формиран од једног или два чвора (другог самог, или другог и трећег абдоменалног сегмента).</p>
    <p>Попут других инсеката, мрави имају егзоскелетон, спољашњи покривач који пружа заштитни омотач око тела и служи као место везивања мишића, што је у контрасту са унутрашњим скелетоном људи и других кичмењака. Инсекти немају плућа; кисеоник и други гасови као што је угљен-диоксид пролазе кроз њихов егзоскелетон путем малених вентила који се називају одушцима. Инсектима такође недостају затворени крвни судови; уместо тога, они имају дугачке, танке, перфориране цеви дуж горњег дела тела, које се називају „дорсалне аорте“, и које функционишу попут срца, и пумпају хомолимфу ка глави, чиме остварују циркулацију унутрашњих флуида. Нервни систем се састоји од трбушног нервног влакна које се протеже кроз цело тело, са неколико ганглија и грана дуж њега, које досежу до екстремитета.</p>
    <img src="https://upload.wikimedia.org/wikipedia/commons/8/8d/Scheme_ant_worker_anatomy-en.svg" alt="">
    <a href="./1.html"><img src="./left-arrow.png" alt="strelica nazad"></a>
    <a href="./index.html"><img src="./home-run.png" alt="home"></a>
    <a href="./3.html"><img src="./right-arrow.png" alt="strelica napred"></a>

    <script src="./app.js"></script>
</body>
</html>